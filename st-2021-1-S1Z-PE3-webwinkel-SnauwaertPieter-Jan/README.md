# Algemene opdrachtomschrijving

## Situatieschets

Een zelfstandige (kruidenier, bakker, nagelstyliste, …) vraagt je om een website te bouwen waarop algemene info te vinden is en een webshop.
De volgende pagina’s zijn noodzakelijk:
- Indexpagina: welkomstpagina met algemene informatie over de diensten en producten in de spotlight
- Webwinkel: een pagina met een overzicht van minstens 12 producten in 3 categorieën met een korte beschrijving en prijs per product (minstens 5 producten per categorie).

## Keuze onderwerp

Vóór je aan de opdracht begint, dien je eerst je onderwerp van je werk in (zie opdracht in Leho);

- Houd er rekening mee dat je het bovenstaande moet kunnen verwezenlijken.
- Dubbele onderwerpkeuzes worden niet toegelaten. Elke student maakt dus een uniek project.
- Goedkeuring project:
  - Op de opdrachtpagina (Leho) zal je een lijst terugvinden met je naam erin. Indien het project goedgekeurd wordt verschijnt je gekozen onderwerp in de lijst met de vermelding dat hij goedgekeurd werd. Andere studenten kunnen dit onderwerp dan niet meer kiezen. 
  - Indien je project afgekeurd wordt, word je hiervan op de hoogte gebracht via de mailfunctie binnen Leho.
- Eventueel kan je een onderwerp kiezen uit deze lijst (ook bij keuze van een item uit deze lijst dien je een voorstel in!):
> Apotheker, Bierbrouwer, Chocolatier, Drukker, Elektricien, Fruitteler, Garagist, Hotelier, Juwelier, Loodgieter, Makelaar (huizen), Nagelstyliste, Opticien, Reisagent, Schoenmaker, Tuinman, Uurwerkwinkel, Viswinkel, Wijnboer, Antiquair, Bloemist, Fietsenhandelaar

**Studenten die geen onderwerp doorgave tegen de deadline zullen een willekeurig onderwerp toegekend worden.**

## Indienen
Je laatste commit voor de deadline in Github Classrooms wordt verbeterd. Met alle wijzigingen via latere commits wordt geen rekening gehouden.

>**Vergeet niet om regelmatig te committen en pushen naar je repository en controleer of je project daadwerkelijk online staat. Enkel wat online staat wordt geëvalueerd!**

# TECHNISCHE UITWERKING
## TECHNISCHE (ALGEMENE) VEREISTEN
Hieronder vind je een uitgebreide taakomschrijving in de vorm van een opsomming. Tijdens het ontwikkelen van je pagina kan je de uitgevoerde taken afvinken.

- Je maakt een **responsive layout** met behulp van een **CSS grid** voor de algemene layout van de pagina en gebruikt die consistent op alle pagina’s. Je website ziet er dus zowel op mobile, desktop als tablet goed uit en heeft indien nodig een andere structuur.
- De productenlijst(en) wordt vorm gegeven met behulp van een **CSS flexbox**.
- Gebruik de HTML5 semantische tags waar gepast (bv. headers, footers, main, section, article,…)
- Organiseer je CSS, figuren en html-bestanden in een **ordelijke mappenstructuur**. 
- Alle webpagina’s zijn in geldige HTML5 opgebouwd. 
- Gebruik HTML coderingen voor speciale karakters © € … 
- De webpagina’s zijn cross-browser en vertonen in alle moderne browsers een consistente weergave.
- Voorzie een **navigatiebalk** door gebruik te maken van een lijst. 
Het moet duidelijk zijn in de navigatiebalk op welke pagina de gebruiker zich bevindt.
- Je website is voorzien van een reclameboodschap met tekst en een afbeelding die een **animatie** heeft.
- Op één van de hoeken van de pagina staat een **chatknop**. Deze knop hoeft niet te werken, maar ze is steeds zichtbaar op dezelfde plaats, ook al wordt er gescrolled.
- Wanneer er over de home-link in de navigatiebalk gehovered wordt, dan is er daarop een **transitie** plaats.
- Onderaan elke pagina staat een **disclaimer** : “Dit is een virtuele oefenfirma. Informatie, transacties en goederen op deze website zijn fictief en hebben louter educatieve doeleinden.”
- Plaats volgende **copyrighttekst** op elke pagina: “© 2020 Howest Brugge”.

## DESIGN VEREISTEN
De website is de online identiteit van het bedrijf en vereist dus een professionele look en een consistente huisstijl. Behalve de inhoud moet er dus ook een goed design gemaakt worden:
- Zorg voor een consistent kleurenschema. Gebruik deze kleuren op strategische plaatsen zodat de gebruiker overal de huisstijl herkent. Het is uiteraard toegestaan om extra kleuren toe te voegen. (wit, donkergrijs, zwart of kleuren uit een zelfgemaakt palet : http://colorschemedesigner.com) 
- Maak een consistente look & feel op elke pagina. Hoewel de inhoud van elke pagina anders is, moeten deze echt wel bij elkaar passen. 
  - de navigatie moet op dezelfde plaats terug te vinden zijn
  - layouts zijn gelijkaardig
  - er wordt weinig of niet afgeweken van het gekozen kleurenschema. 
- Het overige wordt overgelaten aan jouw creativiteit. Even geen inspiratie? Zoek gratis sjablonen online of bekijk jouw favoriete sites eens goed!

# INHOUDELIJKE UITWERKING
## INDEXPAGINA
Dit is de welkomstpagina die volgende informatie bevat:
- Verwelkoming op de site
- Beschrijving van de firma
- Spotlight: Kies één of meer favoriete producten uit de lijst en plaats deze in de “spotlight” op de indexpagina. Link deze door naar de desbetreffende product pagina. 
- Categorieën: Hier worden de verschillende categorieën van de webshop aangegeven waar de gebruiker kan naar doorlinken. Na het doorlinken worden de producten van de aangetikte categorie getoond (zie hieronder).

## PAGINA MET WEBSHOP
De belangrijkste pagina van de volledige site. Op deze pagina kunnen potentiële klanten de aangeboden categorieën van de topics bekijken in detail. Het is dus enorm belangrijk dat de categorieën zeer professioneel en overzichtelijk worden gepresenteerd. 
- Er worden 12 producten in 3 categorieën getoond met een korte beschrijving en prijs per product (de responsiveness moet minstens op één pagina duidelijk ervaarbaar zijn). 
Zoek hiervoor de nodige informatie online. (afbeeldingen, beschrijvingen,…).
- De producten staan binnen een flexbox. Het product zélf is dus een flex item.
- Gebruik passende semantische elementen binnen de webshop.

**Er dient geen “winkelkar” systeem of iets dergelijks ingebouwd te worden.**
